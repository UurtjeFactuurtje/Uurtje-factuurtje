# Uurtje-factuurtje
De kosten van een project schatten blijft binnen elk bedrijf een uitdaging, en vaak is de grootste onzekerheid het personeel. Om goed te kunnen bekijken hoeveel een project daadwerkelijk kost, is het belangrijk dat het personeel aangeeft hoeveel uren zij in een project steken. En als je wil dat dat nauwkeurig gebeurt, is het belangrijk dat dit ook nog eens met regelmaat gedaan wordt. Dus niet eens per jaar of per maand, maar liever eens per week of zelfs eens per dag.
De meeste grote bedrijven maken al jaren gebruik van grote applicaties voor zowel de registratie als voor de weergave en verwerking van deze gegevens. Als je vandaag de dag dus met een nieuwe applicatie wil komen die geadopteerd moet worden binnen een groot bedrijf, is het heel belangrijk dat deze vrij naadloos kan integreren met applicaties die al gebruikt worden.
Ons idee is dus om een urenregistratie-applicatie te ontwikkelen. Daarbij zijn de volgende onderdelen het belangrijkste:
-   Medewerkers moeten op een gemakkelijke manieren hun uren op kunnen geven, bij voorkeur via een web- of mobiele applicatie.
-   Een manager moet gemakkelijk teams kunnen beheren.
-   Een manager moet inzicht kunnen krijgen in de (financiële) status van een project in de vorm van dashboarding. Dashboarding moet beschikbaar zijn per team, per project en per medewerker.
-   Er moeten waarschuwingen gegeven kunnen worden als budgetten in gevaar lijken te komen. Maar wanneer deze waarschuwing gegeven wordt moet configureerbaar zijn.
-   De applicatie (of delen van de applicatie) moet goede mogelijkheden bieden om te kunnen integreren met andere (bestaande) software.
